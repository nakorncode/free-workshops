# สร้างระบบ Scraping เพื่อเก็บข้อมูลหน้าเว็บ

ในบทนี้จะมีความท้าทายมากขึ้น ทั้งผู้ Prompt และตัว AI เองจะสามารถทำได้หรือไม่ เนื่องจากการทำ [Web Scraping](https://en.wikipedia.org/wiki/Web_scraping) จะเป็นการเก็บข้อมูลหน้าเว็บ ซึ่งมีข้อมูลจำนวนมาก และหากเราต้องการความซับซ้อนในการเก็บข้อมูลมากเท่าไหร่ การสั่งงานก็จะยิ่งยากขึ้นเท่านั้น

อย่างไรก็ตามผมได้ยกตัวอย่างโดยใช้เว็บฝึกหัดของ [https://books.toscrape.com/](https://books.toscrape.com/) เป็นเว็บระดับเริ่มต้นในการฝึก Web Scraping ทั้งนี้ผมได้เก็บข้อมูลเพียงชื่อหนังสือ และราคา ตามด้วยเรียกตามจำนวนหน้าเพจต่างๆ จึงไม่ได้มีความยากมากนัก

แต่ตัวโค้ดที่ AI สร้างขึ้นมาก็มีปัญหาเป็นช่วงๆ ที่ทำให้เราต้องคอยให้ข้อมูลเพิ่มเติมเป็นระยะดังตัวอย่างในแชทด้านล่าง ถึงอย่างไรก็ตามแล้วเราก็สามารถสร้าง Web Scraping ได้สำเร็จในระดับหนึ่ง โดยที่ผมแทบจะไม่ได้โค้ดอะไรใดๆเลย แต่ก็ต้องรู้จักและขั้นตอนวิธีการสร้างโปรเจค การใช้งาน และตรวจสอบเพื่อแก้ไขปัญหากรณีที่ได้ข้อมูลไม่ถูกต้อง

**ลิงก์สำหรับแชทของ AI:** [https://chatgpt.com/share/bd62fd02-c3ae-47f7-9b85-9eaa6c492e0b](https://chatgpt.com/share/bd62fd02-c3ae-47f7-9b85-9eaa6c492e0b)

## วิธีการรันไฟล์

กรณีนี้เราต้องการรันไฟล์ TypeScript ทำได้หลายวิธี แต่ผมจะเลือกใช้วิธีนี้เพราะง่ายและสะดวกสำหรับผม

- ติดตั้ง [Node.js](https://nodejs.org/en)
- ใช้คำสั่ง `npm install` และ `npm start`
